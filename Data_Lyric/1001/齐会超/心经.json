{
  "singer": "齐会超",
  "write_music": "作曲：齐会超",
  "write_words": "作词：佛经",
  "lyric_text": "\n\n《心经》\n\n\n\n\n\n\n观自在菩萨,\n行深般若波罗蜜多时，\n照见五蕴皆空，\n度一切苦厄。\n舍利子，\n色不异空，\n空不异色，\n色即是空，\n空即是色，\n受想行识，\n亦复如是。\n舍利子，\n是诸法空相，\n不生不灭，\n不垢不净，\n不增不减。\n是故空中无色，\n无受想行识，\n无眼耳鼻舌身意，\n无色声香味触法，\n无眼界，\n乃至无意识界。\n无无明，\n亦无无明尽，\n乃至无老死，\n亦无老死尽。\n无苦集灭道，\n无智亦无得。\n以无所得故，\n菩提萨埵，\n依般若波罗蜜多故，\n心无罣碍，\n无罣碍故，\n无有恐怖，\n远离颠倒梦想，\n究竟涅磐。\n三世诸佛，\n依般若波罗蜜多故，\n得阿耨多罗三藐三菩提。\n故知般若波罗蜜多，\n是大神咒，\n是大明咒，\n是无上咒，\n是无等等咒，\n能除一切苦，\n真实不虚。\n故说般若波罗蜜多咒，\n即说咒曰：\n揭谛揭谛 波罗揭谛 波罗僧揭谛 菩提萨婆诃。\n"
}